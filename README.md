# UniBros

Progetto di Programmazione - A.A. 2020 - 2021
__________________________________________________________________________________________

IcySamurai e LuigiBrosNin vi danno il benvenuto in 'UniBros', un semplice gioco platform sviluppato come progetto per un esame universitario!

Come in tanti altri giochi di questo genere, dovrai avanzare nei livelli generati racimolando quanti più bonus possibile ed evitando
tutti i nemici che ti si pareranno davanti.
A questo punto, ti starai sicuramente chiedendo: "Ma perché dovrei? Non c'è nessuna principessa da salvare, nessun montepremi da vincere!" ...
...ed effettivamente non possiamo che darti ragione. Però, potresti aiutarci a prendere un voto decente all'esame, ottenendo la nostra gratitudine! :D


Per giocare avrai bisogno di soli cinque tasti:

• A (oppure ◄): sposterai il tuo giocatore a sinistra;
• D (oppure ►): sposterai il tuo giocatore a destra;
• W (oppure ▲): se presente, sposterai il tuo giocatore sulla piattaforma soprastante;
• S (oppure ▼): se presente, sposterai il tuo giocatore sulla piattaforma sottostante o sul terreno "base" di gioco;
• E: se hai munizioni, sparerai un proiettile per uccidere un nemico.

...che, ovviamente, ti serviranno a muoverti nel livello e ad avanzare (o eventualmente retrocedere) di livello.

Oh, a proposito dei livelli: al loro interno ti capiterà di trovare sia degli oggetti che dei nemici. Per aiutarti ad identificarli, eccoti una
breve guida su di loro:

• $ - bonus punteggio: aggiunge un valore casuale di punti al punteggio attuale;
• ♥ - bonus vita: aggiunge una vita a quelle già disponibili, oltre a un esiguo valore casuale di punti;
• + - bonus munizioni: aggiunge una munizione a quelle presenti nel tuo caricatore, oltre a un esiguo valore casuale di punti;
• ▲ - nemico statico: è il nemico più semplice da affrontare, proprio perché non effettua alcuna azione;
• % - nemico dinamico: è il nemico di livello intermedio, capace di muoversi in una delle quattro direzioni (scelta casualmente quando viene generato);
• # - nemico sputafuoco: è il nemico più difficile da affrontare, in quanto spara delle palle di fuoco a ripetizione in una delle quattro direzioni
			 (scelta casualmente quando viene generato);

Per raccogliere un bonus ti basterà posizionarti sulla sua icona; per eliminare un nemico, invece, potrai scegliere se sparargli o calpestarlo. Tieni
conto che ognuno di essi potrà rimuoverti una vita se gli passi attraverso, anche se così facendo lo eliminerai, e che il nemico sputafuoco sparerà
palle infuocate senza fermarsi, a meno che tu non riesca ad eliminarlo. A tal proposito, ti consigliamo di conservare sempre qualche munizione per
togliere di mezzo soprattutto gli sputafuoco!


Ancora una volta, ti ringraziamo per aver scelto di giocare ad UniBros e speriamo che ti sia piaciuto!
IcySamurai & LuigiBrosNin.
